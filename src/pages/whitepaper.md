---
layout: "@/layouts/base.astro"
title: Whitepaper
---


# Whitepaper

Acest document servește drept whitepaper pentru Dovedit, specificând viziunea,
direcțiile viitoare și detaliile de bază ale platformei românești universale pentru informație.

## Fundamentalele Dovedit
Dovedit este o platformă modernă, construită pe o serie de principii fundamentale
care ghidează guvernarea și dezvoltarea sa. Acestea sunt:

* Transparență
* Confidențialitate
* Eficiență
* Accesibilitate
* Neutralitate
* Dreptate
* Transparență

Dovedit promite o transparență excepțională în toate aspectele: de la codul sursă și
comunitate, la documentație, finanțe, articole și procese. Transparența este piatra de
temelie pentru a câștiga încrederea utilizatorilor și a asigura responsabilitatea în
luarea deciziilor. Tot ce construim în jurul Dovedit este public: publicăm progresul,
planurile și codul sursă, distribuim resursele și detaliem procesele, astfel încât
utilizatorii să fie mereu informați și implicați.

### Confidențialitate
Confidențialitatea este un drept fundamental, nu un lux. Dovedit respectă acest drept,
oferind o experiență sigură și privată online. Analizele noastre sunt utilizate strict
pentru îmbunătățirea platformei, iar datele colectate sunt anonime, putând fi dezactivate
oricând. Aceste informații nu sunt asociate cu contul personal și nu pot fi utilizate
pentru a identifica o persoană. De asemenea, evităm colectarea datelor sensibile precum
vârsta, etnia, religia, orientarea politică sau locația. Alegem cu atenție partenerii
terți, pentru a garanta că respectăm confidențialitatea utilizatorilor în totalitate.

### Eficiență
Eficiența este un principiu central al platformei. Prin design, arhitectură, procese
și conținut, ne asigurăm că fiecare element al Dovedit servește utilizatorul în cel mai
rapid și simplu mod posibil. Ne concentrăm pe eliminarea oricăror elemente care nu sunt
esențiale sau utile, promovând simplitatea și claritatea. Inclusiv articolele publicate
respectă reguli stricte pentru a oferi informații relevante, concise și la obiect.

### Accesibilitate
Accesul la informație este un drept universal. Dovedit își propune să fie
accesibilă pentru toată lumea, indiferent de dispozitiv, calitatea conexiunii la
internet sau preferințele utilizatorului. Această accesibilitate este integrată
în filozofia și designul platformei. Scopul nostru este să creăm o platformă
pentru întreaga comunitate românească, nu doar pentru anumite categorii de
utilizatori.

### Neutralitate și Dreptate
Dovedit susține dreptul fiecăruia la opinii și tratează toate informațiile cu
imparțialitate. Platforma noastră aplică reguli stricte pentru a preveni
interpretările părtinitoare, titlurile de tip „clickbait” și alte practici
manipulatoare. Prin acest angajament, asigurăm că informațiile publicate sunt
corecte, echilibrate și accesibile tuturor.

## Comunitate și Contribuții
Comunitatea este nucleul platformei Dovedit. Ea joacă un rol esențial în
guvernarea și dezvoltarea platformei. Pentru noi, contribuțiile nu sunt doar de
natură financiară. Orice tip de implicare este binevenit: contribuții la codul
sursă, documentare, redactarea articolelor, ghiduri, știri, suport financiar,
publicitate sau organizarea de activități.

## Sistemul de Guvernare
Sistemul de guvernare al Dovedit este condus de comunitate și este structurat în două categorii de contribuitori:

* Contributors
* Core Contributors

### Contributors
Contributorii sunt persoanele care participă la dezvoltarea Dovedit prin
contribuții diverse. Aceștia au drept de vot în deciziile propuse de Core
Contributors și se pot implica în orice aspect al platformei, precum: cod sursă,
documentare, articole, știri, ghiduri, finanțare, promovare sau alte activități.

### Core Contributors
Core Contributors sunt acei contribuitori care au avut o implicare semnificativă
și constantă în dezvoltarea Dovedit. Ei sunt responsabili de luarea deciziilor
strategice și de menținerea calității platformei. De asemenea, Core Contributors
organizează și votează asupra aspectelor fundamentale ale platformei, în cadrul
unui proces dedicat acestui grup.
